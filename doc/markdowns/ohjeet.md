# Käyttöohjeet

Miinaharava koostuu pelilaudasta, joka sisältää ruutuja jotka ovat aluksi paljastamattomia. Tällä laudalla on piilossa miinoja,
joiden paikat pelaaja merkitsee lipuilla näkyviin. 
<br/>
#### Ruudun paljastaminen
Ruudun paljastamisella tarkoitetaan tilannetta, jossa pelaaja vie hiiren haluamansa ruudun päälle ja painaa hiiren vasenta 
painiketta. Tällöin ruutu paljastetaan ja sen sisältö näytetään. Sisältö voi olla vihje naapurimiinojen lukumäärästä tai 
itse miina. Ruutua ei voi paljastaa, mikäli se on liputettu tai paljastettu aiemmin.
<br/>
#### Ruudun liputtaminen/ lipun poistaminen
Ruudun liputtaminen ja lipun poistaminen ruudusta tapahtuu hiiren oikean painikkeen avulla. Ruudun liputtaminen on mahdollista
vain, jos ruutua ei ole paljastettu ja jos ruutua ei ole valmiiksi liputettu. Mikäli ruudussa on lippu ja pelaaja painaa 
hiiren oikeaa painiketta ruudun päällä, poistetaan liputus kyseisestä ruudusta.
<br/>
#### Pelin aloittaminen alusta
Uuden pelin aloittaminen samoilla asetuksilla tapahtuu painamalla pääikkunassa olevaa nappia ("Aloita alusta") hiiren vasemmalla
painikkeella. Tällöin ohjelma generoi uuden kentän ja päivittää käyttöliittymän näkymän.
<br/>
#### Sisäänrakennettu ohje-näkymä
Ohjelmassa on mahdollisuus lukea myös miinaharavan ohjeet. Tämä tapahtuu Viemällä hiiri pääikkunassa "Ohje"-valikon päälle
ja painamalla joko vasenta tai oikeaa hiiren painiketta. Tämän jälkeen avautuu valikko, jossa lukee "Säännöt". Painamalla hiiren vasenta 
painikkeita tämän valikon päällä, aukeaa ikkuna, jossa on selitetty pelin tarkoitus. Ohjeista pääsee pois painamalla vasenta
hiiren painiketta joko "Sulje ohjeet"-napin päällä tai ikkunan oikean yläkulman ruksin päällä.
<br/>
#### Koon vaihtaminen
Pelikentän koon vaihtaminen tapahtuu viemällä hiiri pääikkunassa "Peli"-valikon kohdalle ja painamalla joko oikeaa tai
vasenta painiketta. Tällöin avautuu valikko, jossa on valinta "Asetukset". Painamalla hiiren painikkeita tämän valinnan 
päällä, avautuu asetusvalikko esiin, josta pelaaja voi valita pelikentän koon. Asetukset jäävät voimaan vain, mikäli 
pelaaja painaa lopuksi "ota käyttöön"-nappia hiiren vasemmalla painikkeella.
<br/>
#### Ohjelman lopettaminen
Ohjelman voidaan lopettaa painamalla hiiren vasenta painiketta pääikkunan oikean yläkulman ruksin päällä. Ohjelma voidaan
sulkea myös "Peli"-valikon kautta painamalla hiiren oikeaa tai vasenta painiketta "Lopeta"-valinnan päällä.

